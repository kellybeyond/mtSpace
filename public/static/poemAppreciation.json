[
  {
    "index": 1,
    "type": "poem",
    "title": "锦瑟",
    "author": "[唐]李商隐",
    "content": "锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆，只是当时已惘然。"
  },
  {
    "index": 2,
    "type": "poem",
    "title": "无题",
    "author": "[唐]李商隐",
    "content": "相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。"
  },
  {
    "index": 3,
    "type": "poem",
    "title": "无题",
    "author": "[唐]李商隐",
    "content": "昨夜星辰昨夜风，画楼西畔桂堂东。身无彩凤双飞翼，心有灵犀一点通。隔座送钩春酒暖，分曹射覆蜡灯红。嗟余听鼓应官去，走马兰台类转蓬。"
  },
  {
    "index": 4,
    "type": "poem",
    "title": "贾生",
    "author": "[唐]李商隐",
    "content": "宣室求贤访逐臣，贾生才调更无伦。可怜夜半虚前席，不问苍生问鬼神。"
  },
  {
    "index": 5,
    "type": "poem",
    "title": "登乐游原",
    "author": "[唐]李商隐",
    "content": "向晚意不适，驱车登古原。夕阳无限好，只是近黄昏。"
  },
  {
    "index": 5,
    "type": "poem",
    "title": "蝉",
    "author": "[唐]李商隐",
    "content": "本以高难饱，徒劳恨费声。五更疏欲断，一树碧无情。薄宦梗犹泛，故园芜已平。烦君最相警，我亦举家清。"
  }
]
